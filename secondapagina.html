<HTML>

<HEAD>

<TITLE>Titolo della pagina</title>

</head>

<body>

<H1>Benvenuti nella mia seconda pagina web</h1>

<a href="https://www.google.com" target="_blank">Fai una ricerca clicca qui</a>

<div id= "sezione">
Qui è la sezione a cui vuoi arrivare.
</div>

<p>1. INTRODUZIONE ALLA SOSTENIBILITÀ
Il termine sostenibilità è stato usato per la prima volta nel 1992, durante la prima Conferenza ONU sull’ambiente. La definizione di sostenibilità che ne è stata data è questa:

Condizione di un modello di sviluppo in grado di assicurare il soddisfacimento dei bisogni della generazione presente senza compromettere la possibilità delle generazioni future di realizzare i propri.

la sostenibilità ambientale

A partire da questa prima definizione, centrata soprattutto sull’ecologia, il termine ha subito una graduale evoluzione ed oggi viene utilizzato con un significato più ampio che abbraccia l’ambiente e che lo mette in relazione con l’economia e la società.

Il modello di sviluppo tradizionale ha mostrato i primi segni di crisi intorno alla metà del secolo scorso, quando la scarsità delle risorse e l’inquinamento sono entrati nella nostra vita quotidiana.

Si è cominciato a parlare di gas serra, effetto serra e buco dell’ozono come conseguenza dello sfruttamento intensivo delle risorse naturali e a studiare modelli di sviluppo che ripensassero il rapporto tra l’uomo e l’ambiente.

Questo è il significato più profondo della sostenibilità: costruire un equilibrio globale tra l’uomo e l’ecosistema, dare vita a una forma di sviluppo che salvaguarda l’ambiente e garantisce i bisogni attuali e futuri.

AMBIENTE, ECONOMIA E SOCIETÀ IN EQUILIBRIO PER UNO SVILUPPO SOSTENIBILE

La sostenibilità e lo sviluppo sostenibile sono legati a una nuova idea di benessere che tiene conto della qualità della vita delle persone e ruota intorno a tre componenti:

Sostenibilità ambientale: responsabilità nell’utilizzo delle risorse;
Sostenibilità economica: capacità di generare reddito e lavoro;
Sostenibilità sociale: sicurezza, salute, giustizia e ricchezza.
L’obiettivo dello sviluppo sostenibile è mantenere in equilibrio costante il rapporto tra ambiente, economia e società, per soddisfare i bisogni di tutti e garantire migliori condizioni di vita alle persone.



2. GLI SCENARI DELLA SOSTENIBILITÀ
I modelli di sviluppo sostenibile si ispirano al rispetto della natura e delle persone: limitano l’impatto ambientale, usano in modo responsabile le risorse della terra e abbattono le barriere tra tutti gli individui che popolano il pianeta.

GREEN ECONOMY: UN MODELLO DI SVILUPPO SOSTENIBILE
La Green Economy è un modello di crescita sostenibile e questa è la definizione che ne hanno dato le Nazioni Unite:

La Green Economy è un’economia che produce benessere umano ed equità sociale, riducendo al tempo stesso i rischi ambientali e le scarsità ecologiche. Nella sua espressione più semplice, un’economia verde può essere pensata come un’economia a basse emissioni di anidride carbonica, efficiente nell’utilizzo delle risorse e socialmente inclusiva.

Quindi, non è un ideale astratto ma un modello di sviluppo al quale tutti possono contribuire a partire dalla presa di coscienza che ogni nostra azione ha un impatto sull’ambiente.

Tutti noi possiamo ridurre il nostro impatto sull’ambiente migliorando la qualità delle nostre azioni. Possiamo fare la raccolta differenziata, ridurre l’uso della plastica, evitare gli sprechi di cibo ed energia, limitare l’emissione di anidride carbonica nell’atmosfera comprando oggetti di seconda mano.

SECOND HAND: L’ECONOMIA DELL’USATO A SOSTEGNO DELLA SOSTENIBILITÀ
Il second hand o compravendita di oggetti di seconda mano ha benefici enormi sull’ambiente: riduce le emissioni di CO2, limita l’uso di nuovi materiali ed energia.

Nel 2017, grazie al second hand, si sono risparmiate 4,5 milioni di tonnellate di CO2, 245.927 tonnellate di plastica, 1,6 milioni di tonnellate di acciaio, 153. 830 tonnellate di alluminio.

Ogni volta che preferiamo un oggetto usato a uno nuovo, facciamo un gesto concreto per la riduzione dell’impatto ambientale, un gesto che contribuisce al benessere e al futuro di tutti.



SOSTENIBILITÀ NEI TRASPORTI PER RIDURRE LE EMISSIONI DI CO2
Un’altra pratica ecologica è la mobilità sostenibile: camminare a piedi o con la bicicletta, utilizzare il car sharing o il bike sharing, preferire il trasporto pubblico e lasciare la propria auto in garage, queste sono tutte azioni che riducono le emissioni di gas serra nell’atmosfera.

I gas ad effetto serra provocano l’aumento della temperatura terrestre e sono una delle cause del riscaldamento globale. I principali gas serra sono le emissioni di anidride carbonica che derivano principalmente dalla combustione di combustibili fossili.

Nel 2018 abbiamo stabilito un record negativo con la crescita del 2% della presenza di gas climalteranti nell’aria. Un aumento causato dal ricorso all’uso massiccio di fonti di energia fossile: se non riusciremo a ridurre le emissioni di anidride carbonica e le emissioni di gas serra nell’aria, l’impatto dei cambiamenti climatici produrrà effetti disastrosi sul pianeta e sulla salute delle persone.

3. SOSTENIBILITÀ E CAMBIAMENTI CLIMATICI
Negli ultimi anni, abbiamo assistito a fenomeni meteorologici sempre più violenti: ondate di calore, siccità, piogge torrenziali, mareggiate e inondazioni. Una serie di eventi che alcuni hanno bollato superficialmente con il termine maltempo.

CAMBIAMENTI CLIMATICI E MALTEMPO
C’è una correlazione tra il maltempo e i cambiamenti climatici?

Gli eventi atmosferici estremi ricadono nella variabilità del clima ma la frequenza con cui si manifestano mette d’accordo la comunità scientifica mondiale: il cambiamento climatico modifica il clima e ci espone a fenomeni violenti di maltempo sempre più frequenti.

CAMBIAMENTI CLIMATICI IN ITALIA
Nel 2018 gli eventi meteorologici nel nostro paese hanno assunto i contorni di un dramma umano e di una tragedia ambientale. I disastri ambientali dimostrano che siamo ancora impreparati al cambiamento del clima e agli effetti del riscaldamento globale: sottovalutiamo l’importanza della prevenzione e le conseguenze dei mutamenti climatici colpiscono duramente il nostro territorio.

È sempre più urgente mettere in campo tutte le iniziative per mitigare gli effetti dei mutamenti climatici, a partire dalla responsabilità di ogni singolo cittadino. La possibilità di salvare il mondo e consegnare alle generazioni future un pianeta vivibile è nelle mani di ciascuno di noi: il riuso, il riciclo, evitare lo spreco, scegliere la mobilità ecosostenibile, sono soluzioni alla portata di tutti.

4. SALVARE IL PIANETA CON LA SOSTENIBILITÀ
Per salvare il mondo bisogna cominciare ad applicare il concetto di sostenibilità a partire da noi e dalle nostre case, ad esempio scegliendo energia pulita prodotta con fonti alternative.

ENERGIE RINNOVABILI
Le risorse energetiche tradizionali si stanno esaurendo e il futuro del pianeta si lega sempre di più alle energie rinnovabili.
Le fonti energetiche si dividono in fonti di energia non rinnovabili e rinnovabili: le fonti di energia non rinnovabili tendono a esaurirsi, non si rinnovano nel tempo e hanno un impatto sull’ambiente maggiore rispetto alle seconde. Le rinnovabili, al contrario, sono inesauribili e non pregiudicano la disponibilità delle risorse naturali.

Le fonti rinnovabili sono fonti di energia pulita, economica e accessibile a tutti. Vediamo quali sono i tipi di energia prodotta dalle risorse rinnovabili:

Energia solare;
Energia eolica;
Biomasse;
Energia geotermica;
Energia idraulica.
Tra le fonti alternative in grande crescita ci sono eolico e fotovoltaico che vanno sempre più a sostituire l’energia prodotta con combustibili fossili, a testimonianza del fatto che vogliamo essere sempre più green e contribuire alla salute del pianeta.

Fonti di Energia Rinnovabile e Fonti di Energia non Rinnovaibile

L’energia rinnovabile per la casa permette di ridurre l’impronta ecologica ovvero il consumo umano di risorse della terra rispetto alla sua capacità di rigenerarle. Una piccola azione che ha lo stesso grande valore di risparmiare l’acqua, evitare l’usa e getta, girare in bicicletta, ridurre l’uso di carta, riciclare plastica e alluminio, comprare a Km0.

La sostenibilità è un atto di responsabilità e di impegno che ciascuno di noi può assumersi per salvare l’ambiente e prendersi cura delle persone che verranno dopo di noi.</p>

<ahref="index.html">Vai alla seconda pagina del mio sito</a>


</body>

</html>